---
templateKey: 'about-page'
path: /speechcraft
title: Speechcraft
---

![Speechcraft](/img/speechcraft/speechcraft-2.0.png)

## Každý má možnosť voľby! Môžeš rozprávať k veci a pútavo... ale nemusíš.

Komunikovať zrozumiteľne a zaujímavo zároveň nie je umenie. Je to zručnosť ako každá iná. Inými slovami, vieš sa ju naučiť. Nebavíme sa tu len o klasickom vystupovaní na verejnosti, kedy je rečník na pódiu pred plným hľadiskom. Kopa z nás má problém vyjadriť sa súvislo a zmysluplne aj pri obyčajnej debate 4- 5 ľudí. Alebo naopak, vieš "vysypať" 200 slov za minútu, no pointa ostáva nejasná. Ako som už napísal, prezentovať nápady a myšlienky s istotou nie je umenie- Chce to Know-how. A s tým Ti vieme pomôcť. [Speechcraft](https://www.toastmasters.org/education/speechcraft) od [Toastmasters International](https://www.toastmasters.org/about) - celosvetovo uznávaný program, .

**Speechcraft** je intenzívne školenie, pri ktorom si posvietime na mozaiku tvojho prejavu. Prečo mozaiku? Každý prejav... tvoj, môj, prezidenta aj ostrieľaného harcovníka ako Sokrates, obsahuje niekoľko kúskov. Tie potrebujú zosúladiť. Gestá, tón hlasu, tempo, mimika, pauzy, pohyby tela, chôdza... Na prvej hodine ťa prevedieme kontrolovanou improvizáciou, vďaka ktorej spolu získame obraz o tvojich schopnostiach. Tie sú našim odrazovým mostíkom. Využívame metódu individuálneho prístupu. Jeden mentor má maximálne dvoch účastníkov kurzu. Zatiaľ máme troch mentorov, možno sa podarí aj štvrtý. Mentor sa venuje účastníkom aj mimo stretnutí, ďalší dôvod, prečo s ich množstvom nepreháňame. 

Rovnako berieme na zreteľ, že nie každý sa cíti na to, aby hneď rozprával pred veľkým množstvom ľudí. V rámci kurzu je možné tvoje improvizácie a prejavy nahrávať. Neuverejňujeme ich, ani nearchivujeme. Je to silný nástroj pre spätnú väzbu, ktorú využívajú profesionálni rečníci. Kto v tom vidí problém, nahrávaný nebude.

## AKO VYZERÁ STRETNUTIE?

Každé stretnutie absolvuješ krátku úzko profilovanú prednášku. Aby sa ti teória dostala do krvi, hneď po nej nasledujú improvizácie, kde aplikujeme práve prebrané poznatky. Budeš mať tiež prístup k **doplnkovým vzdelávacím materiálom v angličtine** (*vyžaduje sa počítač a internet*). Viac informácií [nájdete tu](https://www.toastmasters.org/education/speechcraft/speechcraft-faq).

Na každom stretnutí (okrem prvého samozrejme), majú účastníci pripravený prejav, ktorý odprezentujú. Ich príprava sa koná mimo stretnutí a mentori s ňou svojim zverencom asistujú. Po každom prejave bude nasledovať hodnotenie, ktoré identifikuje silné a slabé stránky a poskytne cenné rady, pre ďalší pokrok. 

         *"Kvalitný feedback, raňajky šampiónov."*
                                          múdri muži z TM KOŠICE

Klub Toastmasters si zakladá na budovaní tzv. podporného prostredia. To stojí na priateľskom prístupe mentorov a uvoľnenej atmosfére. Uvedomujeme si ťažkosti, ktoré sú spájané s verejným vystupovaním, preto bazírujeme na tom, aby sa cítili účastníci uvoľnene a dostávali spätnú väzbu "ľudsky".

**Po absolvovaní kurzu dostanete certifikát potvrdzujúci vašu účasť.**

Začiatok kurzu je naplánovaný na **utorok 5. marca**. Jednotlivé stretnutia sa budú pravidelne konať
**každý utorok v marci v čase 17:30-19:30 v centrálnej knižnici** na Hviezdoslavovej 5 v Košiciach.
**Cena kurzu** je **80 eur** (platbu môžete uhradiť v hotovosti na prvom stretnutí). Počet účastníkov je obmedzený, preto je potrebné [registrovať sa tu](https://docs.google.com/forms/d/e/1FAIpQLSfc_ffX9eJaADMRhdMs5wJif5iAMfHKuBM8_8wEPzAdI2o9tw/viewform?pli=1).

*Bližšie informácie o presnom termíne a mieste kurzu uvedieme čo nevidieť :-).*
