---
templateKey: blog-post
title: Rozrečni sa
date: 2024-11-13
featuredpost: false
featuredimage: /img/nauc_sa_1.png
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 3 min)*

![Interview](/img/nauc_sa_1.png)

# Spolupracujeme s Mládežníckym parlamentom

Vieš, že na Slovensku fungujú občianske združenia, celé v réžií stredoškolákov? Jedným z nich je Mládežnícky parlament
MČ Košice - Západ. Projektom, ktorému sa túto jeseň venujú je workshop Rozrečni sa. Cieľom je ukázať stredoškolákom, že
vedieť ako sa ozvať, je "trendy" vec. A už keď to parlament ukazuje, vytvoril príležitosť, kde si to žiaci môžu vyskúšať.


![Interview](/img/nauc_sa_3.png)


# Ako rozrečni sa prebieha?

Tento projekt financovaný Európskou úniou, cieli na tretí a štvrtý ročník stredných škol východného Slovenska. Ide o tri
víkendové workshopy (sobota) a záverečnú súťaž účastníkov. Prečo o tom píšem? Parlament náš klub TM Košice, oslovil s
ponukou jeden workshop viesť. Dostali sme hneď prvý. Viesť niekoľko hodinovú prednášku je odsúdené na neúspech. To si zo
školy pamätáme všetci. Preto sme teoretické pasáže striedali s úlohami, kde si účastníci hneď všetko vyskúšali.


# Kľúč? Silné stránky...

V našom workshope sme sa sústredili na myšlienku Jana Mühlfeita. Tvrdí, že úsilie máme vkladať do toho, čo nám ide. A
povedzme si na rovinu... dáva to zmysel. Zamysli sa. Ak máš v RPG postavu mága, tak predsa netlačíš skúsenosti do šaškovania
s bojovým kladivom. Samozrejme vylepšuješ kúzla. Tááááááákže... ak prirodzene gestikuluješ, sústreď sa na ruky a vyšperkuj
to. Napreduješ jednoduchšie a rýchlejšie ako u toho čo ti neide. Na prvom workshope sme preto zistili čo nás baví, nebaví,
silné stránky aj to, čo komu ide najmenej. Vsuvka "z našej skúsenosti". Pri jednej z praktických úloh sme si čosi všimli. Ak
sa rozprávač sústredí na gestá, automaticky pri nich rozpráva dôraznejšie. Tým dáva na vyšší level aj svoj hlasový prejav. 


![Interview](/img/nauc_sa_4.png)


# Kto prebral štafetu?

Druhý workshop viedol Andrej Mažáry, najvyšší líder klubov Toastmasters na Slovensku. Ten zvolil ultra pragmatický prístup.
Účastníci robili od úplného začiatku stretnutia improvizácie. Improvizáciou rozumej jednu až dve minúty dlhý prejav bez prípravy.
Všetci účastníci si ňou prešli, pričom za každou bola rozsiahlá spätná väzba nie len od Andreja, ale od každého účastníka. Čo to
znamená? Geniálnu vec. Za prvé. Keď Andrej vystúpil, aby rozobral improvizáciu, teóriu opisoval na tom čo práve odznelo. Tým sa
stáva sto percentne zrozumiteľným. Rovnako sú jeho poznatky oveľa jednoduchšie zapamätateľné. Ďalšia výhoda, každý účastník bol
pri každej spätnej väzbe aktívny. Kto sa zdráhal, toho Andrej "pritlačil" a tak to má byť. Ak sa nezapojíš, nič z toho nemáš a to
by bola škoda.


![Interview](/img/woman-having-brilliant-idea.jpg)


# To nie je všetko

Tretí workshop bol v réžií Debatného klubu. Tam som však nebol prítomný, preto bez komentára. O dva týždne nás čaká záverečná súťaž.
Účastníci si pripravia krátky prejav na ľubovoľnú tému (cca 5 minút) a ukážu čo v sebe majú. Do poroty sme boli prizvaní aj my, z
Toastmasters Košice. Už som začul nejaké tipy, no nepredbiehajme. Všetko sa rozhodne o dva týždne. :-)


![Interview](/img/gentleman.jpg)


*príspevkom Ti deň okorenil Chlapík od PR*
