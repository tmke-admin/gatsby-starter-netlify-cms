templateKey: blog-post
title: Viva la revolución
date: 2023-11-24
featuredpost: false
featuredimage: /img/security-cameras.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 4 min)*

# Návštevníci

Zima dorazila aj k nám do Té Emka. Ako som na to prišiel? Tretina členov dala na poslednú chvíľu echo,
že nedorazia....zo zdravotných dôvodov. Ale klídek, máme pre nich pochopenie. Sám som posledných desať dní
vegetil na gauči s prieduškami. Ako tak to prešlo a odhodlal som sa zájsť do Košíc do klubu. A dobre som
urobil.

Moderátor stretnutia František vypichol solidnú tému na zahriatie: REVOLÚCIA. Aktuálna vec, žiaľ nikto z nás
nie je vo veku, že by si pamätal štrngot kľúčov. Nevadí, dôležitý je úmysel. A tak, aby sme učinili pamiatke za
dosť, poňali sme stretnutie revolučne.

Zhodou okolností mal svoj prvý pripravený prejav najnovší člen klubu, Dušan. Nedokázal skryť iskry v
očiach a tak si vravíme, prečo nevykresať vatru. Slovo dalo slovo a Dušan vyfasoval ďalšiu rolu, ako súhrnný
hodnotiteľ. Aby si bol v obraze, je to post vyhradený najostrieľanejším členom (kvôli náročnosti), často rovno z
vedenia...ale keď revolta, tak revolta.





![Interview](/img/img-kolaz10.png)
