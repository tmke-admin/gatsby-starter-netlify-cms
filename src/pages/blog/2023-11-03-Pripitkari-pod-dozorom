---
templateKey: blog-post
title: Prípitkári pod dozorom
date: 2023-11-03
featuredpost: false
featuredimage: /img/senior-man-training-with-ropes.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 3 min)*

# Návštevníci

Toto stretnutie rozvírilo vody stereotypu našich klubových zvykov. Prišli k nám dvaja členovia iných klubov. Je dobrým zvykom (škoda,
že nie častým), že členovia z času na čas z vlastnej iniciatívy navštívia stretnutia ďalších klubov. Od nás tak zatiaľ stihol urobiť
iba Vlado. Budúci rok určite kopneme do vrtule viacerí (výlet na západ príde vždy vhod). Takto sa k nám pridel Peťo (Toastmasters 
Trnava), ale u Zuzky to bolo trochu inak. Tá je totiž Area director a k tomu patria služobné cesty po Slovensku, na ktorých si trošku
preklepne jednotlivé kluby. Ako sa im darí, s čím by potrebovali pomôcť atď.

# Zvládli sme to pod dozorom?

Oboch návštevníkov sme zapriahli priamo do diania. Peťo moderoval stretnutie a Zuzka mala na starosti improvizácie. Ich nasadenie do
agendy hneď ukázalo na drobné rozdiely v organizovaní stretnutí. Bonus, ktorý prináša pohľad zvonku. Na programe boli dva prejavy.
Ako prvý vyšiel na pódium Miro, ktorého projektom bol slávnostný prípitok. Ako oslávenca zvolil geniálneho podnikateľa Tomáša Baťu.
Náročná voľba, naŕočnejšia ako sa zdá. Hodnotitelia poukázali na dôležitosť rovnováhy. Na jednej strane si to automaticky pýta podať
informácie o Baťovi, no zároveň sa jedná o spoločenskú udalosť. A pri nej je každý nažhavený na prvý hlt šampanského. Takže dlhý prípitok
sa neodpúšťa.



