---
templateKey: blog-post
title: (DP6) Round two
date: 2023-09-22
featuredpost: false
featuredimage: /img/fight-wolf.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 4 min)*

# Round two

Tento raz už prvý prejav z druhej úrovne nášho vzdelávacieho programu. Jedným z nešvarov pri vymýšľaní
prejavov je, že treba vymyslieť o čom budeš "prejavovať". Príde mi od veci strieľať len tak, kde si
otočený no presne to som zatiaľ robil. Pred prípravou piateho prejavu mi napadlo, že riešením môže byť
problematika, s ktorou chcem pracovať aj mimo klubu. 

![Interview](/img/man-with-question-symbols.jpg)

Ideálne, ak bude mať niečo spoločné s rozprávaním, vzdelávaním, alebo prezentáciou. Nevravím, že som urobil
dieru do sveta. Ale potešilo, mám smer. Niečo s prezentovaním a rozprávaním, lebo je vysoká pravdepodobnosť,
že to zaujme prítomných v publiku. V druhom prejave som rozoberal vhodný výber témy. Ak ľudí zaujíma
problematika, do polovice prejavu nezaspia aj keď nežongluješ so slovami na späťákoch kamiónov od Volva.
Preto odporúčam vybrať tému, ktorá je v prieniku záujmov tvojich, aj publika.

# Avšak...

Ako som povedal, skvelá správa, mám smer, hor sa za dobrodružstvom. Keď tu zrazu zistím, že druhá úroveň je o
líderstve. Pripravené prejavy by sa teda mali točiť okolo toho. WT...F. A sme na začiatku. O čom rozprávať?

![Interview](/img/image-confused-guy.jpg)

Počkaj počkaj,.Niečo sa deje. Niečo sa tam hýbe. Ešte chvíľu, sekunda... mám to. P-R-I-E-N-I-K. Stačí znova
nájsť prienik záujmov. Mojich, publika a niečoho čo súvisí s líderstvom. Aby som citoval jedného pána: "A
bolo svetlo." Budem rozprávať o charizme. Téma, ktorej som ochotný venovať čas, myslím že poslucháči tiež
(ktorý rečník nechce byť charizmatickým rečníkom) a nedá veľa práce spojiť to s  líderstvom (keď máš charizmu,
si líder aj keď nechceš). Vybavené, poďme písať.

![Interview](/img/satisfaction-man.jpg)

Prejav napísaný, už len trénovať. Pohoda, do pondelka mám štyri dni. 

#Piatok
-presedený v práci. Domov som prišiel večer o siedmej. Unavený, dnes z toho nič. Nevadí mám ešte tri dni.
#Sobota
- krásnych sedem ráno a ja sa štverám po rebríku na strechu- dnes ťaháme hromozvod. V pohode, o tretej už
bude veget... Pred pol šiestou končíme, plazím sa spálený do sprchy. Rýchlo nahádzať veci do tašky, o pol
siedmej mi začína nočná zmena. Dnes to síce nevyšlo, ale mám ešte dva dni takže klídek. 
#Nedeľa
- nedeľa čas obeda. Vyteperil som sa z postele. Nálada = jednorožec v absťáku, lebo žirafa už druhý týždeň
nedojí Skittlesky. Nič sa mi nechce, nevadí preberiem sa. Nedeľa deväť večer. Ešte som sa neprebral,
nechávam to na zajtra. Veď mám celé dopoludnie.
#Pondelok
- ráno, posilka, na nákup, neskoré raňajky- do frasa, o tri hodiny mi ide vlak. Vyťahujem tablet a poďme na
to. Na posledy som to skúšal max hodinku a vypálilo to totálne na frajera. Možno už nepotrebujem takú prípravu.
Koniec koncov ...  piaty prejav ... skoro profi kategória.

#Po stretnutí

Totááááááááálne fiasko. Taká premrhaná šanca. Zo dvadsať ľudí v publiku. To už asi bolo mimo môj komfort.

![Interview](/img/scared-girl.jpg)

Ťažko povedať, príčin môže byť niekoľko. Ale aby som nezdržiaval. Prvýkrát od kedy som v TM som mal pri
rozprávaní sucho v hrdle. Ale fakt vyprahnuto. Myslím, že to bolo nervozitou. Minule som písal, že prejde
po jednej dvoch minútach. No evidentne to nie je pravidlo. Od prvej do poslednej minúty som bol ako školák
pri tabuli, keď si látku len rýchlo prešiel na prestávke. Myseľ lietala bez kontroly kade tade. Neskôr počas
stretnutia som si uvedomil, že ani neviem či som povedal všetky pripravené pasáže. Miestami normálne okno.
Pohyb po javisku? Bieda. Nekontrolovane som sa premával zo strany na stranu, časti publika dokonca chrbtom.
Kontakt s publikom? Veľká bieda. Pohľadom lietam kade tade bez toho aby som si uvedomoval ľudí na ktorých
pozerám. Vlastne som na nikoho nepozeral, len mihal očami. Absolútne žiadny súzvuk s publikom. Mimiku a hlas
rozoberať nebudem, vôbec som ich nevnímal. Nejakú predstavu budem mať až po zhliadnutí záznamu. Pocitovo to
bola v rámci TM úplne nová skúsenosť. Tak nesústredený som tu ešte nebol. Ale patrí to k tomu. Keby stačilo
pár mesiacov na to, aby bol každý prejav terno, rétorika by nebola umením. V každom prípade to chce reparát.
Neviem či na najbližšom stretnutí (budem moderovať), ale v októbri určite.

*deň Ti obohatil chlapík od PR*
