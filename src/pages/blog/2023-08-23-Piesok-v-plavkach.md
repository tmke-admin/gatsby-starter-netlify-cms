---
templateKey: blog-post
title: Piesok v plavkách...
date: 2023-08-23
featuredpost: false
featuredimage: /img/s-l500.png
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 3 min)*


V lete ide tak akosi všetko na úsporný režim, ale ten už končí. Posledné letné stretnutie v parku sme 
si preto uctili nonšalantnou témou: Piesok v plavkách.

*(zdroj obrázku v upútavke: https://www.braunys.sk/borat-plavky-mankini)*


![Interview](/img/beach-day-relaxation-small.jpg)

*(zdroj: https://www.florida-dreams.com/have-a-perfect-beach-day-at-manatee-public-beach/*

Účasť bola menšia, ako je tomu počas roka. Zúfalé situácie si vyžadujú zúfalé riešenia. Aby sme neubrali
stretnutiu na kvalite, treba obsadiť všetky kvalitatívne roly(časomerač, strážca pozornosti, zberač
slovnej vaty...). Nič  jednoduché, keď si väčšina členov vylihuje pri mori, alebo je na safari v Tatrách.
Nevadí, kde je vôľa, tam je cesta. Vôľa bola. Každý vyfasoval zo dve úlohy a bola aj cesta. Ja som moderoval,
mal pripravený prejav a prevzal úlohu predsedajúceho. Až to začalo vyzerať ako One man show. Kde sa vzal tu
sa vzal, zrazu tam aj Feri stál. Ako pravý rytier v jasnej zbroji ma odbremenil od tiaže predsedajúceho.
(Aj Feri rád rozpráva, koniec koncov, na to chodíme na TM)  Privítal nás, decentne "zaflirtoval" s hosťami a
poď ho na prejav. 


![Interview](/img/IMG_Feri.jpg)


Bol som zvedavý, ako to pôjde. V knižnici je človek "krytý", pričom v parku je to tak povediac
.....In flagranti. Stojíš tam ako poleno a každý ťa vidí. Nabúchaný chlapík, čo si prišiel popri behu
ponatriasať bicáky, slečna čítajúca knihu obďaleč, či postaršia pani šantiaca s Labradorom. Máš pocit,
že si stredobodom vesmíru a každý sa pýta: "Čo je tam za exota?". Ale klídek. Keď chodcov nezaujme otvorený
útok na ulici, aj ty si každému ukradnutý. Pár replík prejavu bolo možno mierne korenistých, (nie každý deň
sa človek dostane od fungovania mozgu k deve ľahšej váhovej kategórie), ale súvislosť bola zrejmá, takže všetko
ok. Za každým, keď treba vystúpiť a prehovoriť, objaví sa pri mne tréma. Všimol som si to hlavne pri
pripravených prejavoch (pôvodne som myslel, že ťažšie budú improvizácie, ale opak je pravdou- to mi potvrdili
aj ďalší členovia). Ale po troch mesiacoch už po jednej - dvoch minútach ustupuje a vložím sa do "vystúpenia".
Na jednej strane je to nápomocné, lebo celý prejav je taký... reálnejší. Akože som stotožnený s tým, čo rozprávam.
Ale každá minca má dve strany. Odvrátenou je, že pri tom "pohltení" absolútne strácam kontrolu nad mimikou a
pohybom po pódiu (čo sú prvky rovanako dôležité ako obsah). Gestá si uvedomujem len sem tam. Aby si podal solidný
výkon, všetky tieto časti treba mať vedome pod kontrolou. Na začiatok je toho veľa. Preto mi prišlo rozumné,
riešiť to postupne. Najprv práca s hlasom. Až bude zvládnutá, nasleduje mimika. Musí korelovať s tým, čo rozprávaš,
inak to pôsobí umelo. A dôveryhodnosť je to, o čo ide. Podať názor, fakty, alebo postoj, aby bol pre poslucháča
vábivý, aby sa s ním pohrával v mysli. Ak chceš byť presvedčivý, mier na emócie. Pri tom musíš pôsobiť pekelne
dôveryhodne. Viď. príklad  Mefistofeles, ktorý kúsok po kúsku spracovával Goetheho Fausta.


![Interview](/img/IMG_kolaz.jpg)


Milé prekvapenie nám pripravila slečna, ktorá už párkrát prišla ako hosť. Svojim bravúrnym výkonom pri
improvizácii na tému: Telá zakopané na pláži vždy výjdu na svetlo božie, nás priviedla k slzám (smiechu).
Kombinácia vtipu, kvapky nervozity a ženskej spontánnosti nekompromisne viedla k jedinému možnému
výsledku- k vyhláseniu za najlepšiu improvizátorku stretnutia.


Piesku v plavkách sme sa pozreli na zúbok vo viacerých rovinách. Od vŕzgania medzi polkami až po metafyzické
poňatie odvrátenej strany leta, preto azda všetci uznáme, že téma bola spracovaná vyčerpávajúco. Ako sa na
rozlúčku s letnými stretnutia patrí. NAjbližšie sa už stretneme v starej známej knižnici.

*príspevkom Ti deň obohatil: Chllapík od PR*




