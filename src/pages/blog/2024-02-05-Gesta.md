---
templateKey: blog-post
title: Gestá. Gestá?....GESTÁÁÁ!!!!!!
date: 2024-02-05
featuredpost: false
featuredimage: /img/embarrasing.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 5 min)*

# Minúta ticha

![Interview](/img/funeral.jpg)

Venujme minútku ticha, naším drahým, zosnulým gestám. Takto môžeme zhrnúť prácu s dvoma z našich údov- rukami. Dobre dobre. Je tam pokrok,
nevravím, že nie. Ale stále je to bieda. Nie sme v divadle, no nikto mi z hlavy nevytrieska, že istý "divadelný facelift" by nám predsa
len bodol. Načo? Pre oživenie. Pre vtiahnutie, pre radosť, udržanie pozornosti a pre túúúúúú "prdel" ktorú to so sebou nesie. Naozaj. Občas
pri tréningu popustím uzdu dramatizácii a rozšafnými gestami sa rozhadzujem po celej predsieni (inde veľké zrkadlo nemáme). A
má to zmysel.

# ...po odmlke znova na doskách

![Interview](/img/theater.jpg)

Mali sme dva prejavy. Juraj a ja. Obaja po dlhej pauze od posledného výstupu. U mňa cca dva mesiace, Juraj... takmer rok. Kto bol nervóznejší???
Ale uhrali sme to. Je to ako v posilke. Vynecháš dva tri mesiace a prvé dva týždne končíš, kde si pred tým začínal. Juraj mal priblížiť svoje
skúsenosti s mentoringom. Veľká pochvala. Rovnako ako rečníci na Speakathon-e pochopil dôležitosť príbehu. Na ňom vystaval prejav. Ako bol
prvým mentorom jeho otec a naučil ho chytať raky do pasce. Celé to podal vo vtipnom balení, prirovnaním kontextu k súčasnosti (dnes na to
pozeráme optikou ničenia biotopu. Nesúďme tohto ekologického ignoranta veľmi prísne, naozaj to bola iná doba). Suma sumárum, príjemné počúvanie.
Hodnotenie dostal, vie ako na tom je. Minúta ticha (aj) za Jurajove gestá bola, poďme ďalej. Pravdou je, že počas písania píspevku ubehli skoro
dva týždne od jeho prejavu. Na raky si však stále spomínam. Tu vidíš, čo dokáže príbeh.

# Niečo na zamyslenie

Moja téma bola ladená mierne edukačne. Priestor prejavov využívam na prezentovanie poznatkov, ako zlepšiť rozprávanie a vystupovanie (berte s
rezervou. Nie som odborník, ale nadšenec :-)). Každý prejav je venovaný inej časti (gestá, pauzy, príbeh, pohyby...). Tieto témy idú mimo
projektov, ktoré musím splniť. Uvidíme, ako dlho to vydrží. V prvom prejave série rozoberáme, ako z poslucháča urobiť pozorného poslucháča.
Riešenie je jednoduché, potrebujeme ho emocionálne angažovať. 

![Interview](/img/pozornost.jpg)

Čím to docieliť, si vieš pozrieť na videozázname (prístup má každý člen klubu). Ďalšie perličky poskytnem v nasledujúcich prejavoch.
7 minút, ktoré na prejav máme, z ďaleka nestačí na vyčerpanie problematiky. Preto som zvolil formu "mini modulov". Aby bol dodržaný ďalší
zo základných pilierov dobrej prezentácie (informačná verzus zábavná rovina - aj tomu bude minimálne jeden modul venovaný), niet inej cesty.

![Interview](/img-gestures.jpg)

Aby som sa však vrátil k podstate príspevku. GESTÁ. Snažil som sa s nimi pracovať? Áno. Vyšlo to? Do istej miery. Tak ako som to trénoval pred
zrkadlom? Ani z ďaleka. Kde sa stala chyba? Nikde. Gestá sú schopnosťou ako všetky iné. Dajú sa naučiť, chce to ale istý čas, pravidelnú prácu
s ich precvičovaním. Mám pár postrehov, ktoré ti pri tom pomôžu. Ten najväčší hneď uvediem. V prvom rade si uvedom, že nie všetko sa dá vyjadriť
vhodným gestom. Urob si dvojice tým, že ku konkrétnemu slovu priradíš konkrétne gesto. Pár základných dvojíc nájdeš v tomto videu : 
https://www.youtube.com/watch?v=zn2iRG7bI2I&list=WL&index=32 (mizerná kvalita, ale poslúži aj tak). 

To je prvý krok. Druhým je ich zakomponovanie do tvojho rozprávania v bežných situáciach. Aby si sa na ne nepotreboval vedome sústrediť. Všetko.
Tento "vylepšovák" je jednou malou zmenou v tvojom prejave. A to stačí. Robiť veľkú zmenu je pekelne náročné. Vyhni sa tomu vždy ak môžeš. Miesto
toho urob 50 mini zmien. Tie nebolia, lebo ich robíš dlhšie jednu po druhej. Premysli to a dáš mi za pravdu :-)

![Interview](/img/gentleman.jpg)


*príspevkom Ti deň okorenil Chlapík od PR*
