---
templateKey: blog-post
title: Interview s novým členom Jurajom
date: 2021-11-21
featuredpost: false
featuredimage: /img/interview-1.jpg
description: >-
  Prinášame ďalší rozhovor zo série interview s novými členmi klubu Toastmasters Košice.
tags:
  - interview
  - nový člen
  - Toastmasters Košice
---
![Interview](/img/interview-1.jpg)

# 1. Ako si sa dozvedel o Toastmasters?
Myslím si, že dobrým spôsobom, ako prežiť život, je neustále sa učiť nové veci a prekonávať sám seba. Túto filozofiu som si osvojil už dávnejšie a jednou z vecí, v ktorých dlhodobo cítim, že sa potrebujem zlepšiť, sú komunikačné zručnosti. Mojím hlavným "kameňom úrazu" je strach z verejného vystupovania, resp. strach byť stredobodom pozornosti. 
Našťastie žijeme v dobe, kde nie je problém sa dostať k informáciám a tak som na tejto ceste narazil na Toastmasters. Hneď ma to zaujalo a uvedomil som si, že to môže byť pre mňa veľkým prínosom.

# 2. Prečo si sa rozhodla stať členom? 
Rozhodovanie mi trvalo asi tak 2-3roky :) Nevedel som sa k tomu najprv nejak dokopať.. Výhovorky, že nemám čas, že to nie je pre mňa, načo zbytočne trpieť a tak podobne:) 
Potom nastal zlom a povedal som si, že idem do toho, že do tej vody skočím. Na prvom stretnutí som zistil, že nejde o život a že sú tam samí sympatickí ľudia. Takže som sa stal členom.

# 3. Aké sú tvoje najbližšie rečnícke a/alebo líderské ciele?
Rád by som sa naučil pracovať s hlasom, primerane gestikulovať, hovoriť pútavo a pri tom si zachovať autentickosť. Samozrejme aj lepšie zvládať trému.