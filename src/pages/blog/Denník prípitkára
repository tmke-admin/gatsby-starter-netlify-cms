---
templateKey: blog-post
title: Denník prípitkára
date: 2023-05-25
featuredpost: false
featuredimage: /img/Martini_v3-1200.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 2 min)*


Prípitkár môže byť pojem mierne zavádzajúci. Aby sme predišli nedorozumeniam, je to voľný preklad
anglického Toastmasters. Už si si stihol domyslieť, že som sa k tejto skupine pridal. Keď som si ich
prišiel prvýkrát obzrieť, dostal som informácie z prvej ruky, ale stále mi to bolo akosi málo. Zišla
by sa nejaká sonda, ktorá dokáže chronologicky ukázať posun v schopnosti vystupovania. Aby mal človek
z vonku možnosť urobiť si predstavu, aké pokroky môže od členstva v TM  reálne očakávať po mesiaci,
dvoch, polroku ... A tak sa zrodil nápad rubriky Denník prípitkára.

![Interview](/img/woman-having-brilliant-idea.jpg)


# Vysvetlím, o čo ide

Som relatívne nový člen TM Košice. V čase založenia tejto rubriky som v klube tri mesiace. Ked si
spočítaš, že stretnutia sa konajú raz za dva týždne, malo by byť za sebou šesť stretnutí. Ale nie
vždy sa podarí zúčastniť, preto som reálne bol na štyroch. Zatiaľ som stihol jeden úvodný pripravený
prejav, v ktorom bolo úlohou predstaviť sa. Okrem toho sa pravidelne zapájam do improvizácií.
Predchádzajúce skúsenosti s vystupovaním na verejnosti boli mizivé. Snáď len školské recitačné
vystúpenia na Deň matiek. Prečo to píšem? Lebo som výskumná vzorka určená na pozorovanie. 

![Interview](/img/)

V denníku prípitkára budem podávať dojmy a postrehy bežného člena, zamerané na pripravený a
improvizovaný prejav. Úspechy, nezdary, nervozita na pódiu. Postrehy čo bolo zlé a prečo, skúšanie tipov z kníh či internetu a spätná väzba
či fungujú. Budem sa snažiť o čo najväčši počet prejavov (ideálne každé stretnutie), lebo jeden prejav za tri mesiace nemá význam. Ak má byť naša
mierka valídna, musí byť frekvencia čo najvyššia. Možno to osloví aj iných členov a budú chcieť zdieľať vlastné skúsenosti.

V TM sa učíš veci za pochodu a tento blog k tomu patrí. Preto sa bude aj jeho podoba vyvíjať postupne. Zatiaľ to bude o dojmoch, aby si vedel,
čím si bude treba prejsť. Uvidíme aká bude odozva a podľa toho bude vyzerať ďalší postup.

príspevkom Ti deň obohatil: chlapík od PR 

*(zdroj obrázku v upútavke: https://www.braunys.sk/borat-plavky-mankini)*


![Interview](/img/beach-day-relaxation-small.jpg)
