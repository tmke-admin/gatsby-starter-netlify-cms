---
templateKey: blog-post
title: V klídku, s iskrou, k veci - SPEECHCRAFT
date: 2024-03-07
featuredpost: false
featuredimage: /img/mikrofon.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 5 min)*


# URČITE SEM NECHOĎ!!! 

![Interview](/img/stop.jpg)

Hrozí, že začneš rozprávať plynulo, s citom pre pointu a bože chráň aj vtipne. Predstav si tú katastrofu,
ktorú to vnáša do života. Ľuďom sa môže zapáčiť ako rozprávaš a budú ti chcieť venovať pozornosť. Ak chceš
podstúpiť toto riziko, prejdi si pár riadkov o Speechcrafte.

# O čo ide?

![Interview](/img/mystery-box-with-surprise.jpg)

Speechcraft je ultraintenzívne školenie rozvoja rečníckych zručností. Áno, potrebujeme sa oprieť o nejakú tú
teoretickú barlu, ale priestor primárne využívame na praktický tréning. Na každom stretnutí venujeme maximum
času improvizovaným aj pripraveným prejavom účastníkov. To znamená, že každý účastník absolvuje na každom
stretnutí obe formy prejavu(výnimka: na prvom stretnutí samozrejme pripravený prejav nie je).  Doma na gauči
sa z knihy vystupovať a rozprávať pred ľuďmi jednoducho nenaučíš.

# VIP

![Interview](/img/VIP.jpg)

Stavili sme na individuálny prístup. Zvolili sme "VIP formu", v ktorej má jeden lektor prideleného len a iba
jedného účastníka. To je dôvod, prečo je počet ľudí, ktorých prijímame obmedzený. Uvidíme, koľko ďalších kurzov
sa podarí personálne vykryť v rovnakom štýle. Speechcraft, ktorý sme tento mesiac rozbehli však taký bude na
betón. Menší počet účastníkov nám poskytuje aj ďalšie výhody. Ak nás bude veľa, nebude dosť priestoru pre všetkých
na každom stretnutí. A čo si budeme nahovárať. Kto nie je zvyknutý vystupovať verejne, tréning zvláda omnoho
jednoduchšie, ak je jeho publikum (minimálne zo začiatku) malé. Veľa účastníkov naraz, rovná sa veľké publikum.

Lektori so svojimi zverencami pracujú aj mimo stretnutí. Počas týždňa sa každý účastník venuje príprave prejavu
a podľa potreby jednotlivé kroky konzultujú online.

# Veľký problém kurzov

![Interview](/img/serious-problems.jpg)

Po skončení ostáva človek sám a často bez priestoru na pokračovanie v praktickom tréningu. Tu máme náskok. Kto ma
záujem pokračovať, je prizvaný k členstvu v klube TM Košice. V súčasnosti dokonca rozbiehame pilotný program
mentoringu. V čom spočíva? Lektor, ktorého si účastník počas kurzu vybral, sa stáva jeho mentorom a naďalej mu
pomáha v napredovaní aj po skončení kurzu.

Prvé stretnutie máme za sebou. Lektori rozdaní, prvé improvizácie zvládnuté a týždeň tvrdej prípravy začína.
Odkaz na viac info o kurze nájdeš na vrchu našej stránky, trefne pomenovaný Speechcraft. 

![Interview](/img/gentleman.jpg)

*príspevkom Ti deň osviežil Chlapík od PR*


