---
templateKey: blog-post
title: Učíš sa celý život...
date: 2023-08-15
featuredpost: false
featuredimage: /img/NERD.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*čítanie na 4 min*

  Okrem rozprávania sa v TM zameriavame aj na organizačné schopnosti. Rozprávačské sú prístupné ktorémukoľvek členovi, na organizačné sa potrebuješ dostať do vedenia
klubu. Znie to náročnejšie, ako to v skutočnosti je. V podstate stačí, ak máš veľa času navyše (nepreháňam, až teraz prichádzam na to kooooooooľko času to zaberá)a
úprimný záujem o zveľadenie klubu. V klube nie som prevratne dlho no napriek tomu sa naskytla možnosť pracovať na jeho PR. Náhodou sa podarilo prísť v správny čas na
správne miesto. Predchádzajúce skúsenosti? Malé. A to je na TM perfektné. Príležitosť pôsobiť na fungovanie reálnej organizácie. Samozrejme, jednotlivé rozhodnutia a
kroky treba prebrať s ďalšími vedúcimi členmi.  Ak niekto naozaj nezvláda, po polroku je odvolaný. Za pol roka sa toho až tak veľa ne.... Snáď. Času to vyžaduje dosť.
Ale prácou na zdokonaľovaní klubu získavaš praktické skúsenosti, ktoré inde splašíš ťažko. Takže investuješ do seba😉.

*zdroj obrázka v upútavke: https://www.etftrends.com/thematic-investing-channel/nerd-etf-not-just-for-geeks/*

![Interview](/img/funny-school-signs-small.jpg)

*zdroj: https://www.teachingexpertise.com/classroom-ideas/funny-school-signs/*

  Dvakrát ročne sa konajú školenia pre vedúcich členov. Tento rok sa prvé školenie konalo piateho augusta v Bratislave. Sme jediný klub na východnom Slovensku, preto
bola cesta čosi ako za siedmimi horami, za siedmimi dolami. Ale nič, čo by naše odhodlané duše dobrodruhov nezvládli. Školenie začalo o pol desiatej a vydržali sme...až
do konca. Do pol štvrtej. S hodinovou prestávkou na obed to máme päť hodín čistého času, aby sa človek dozvedel niečo nové a získal kontakty na ľudí, ktorí bojujú s
podobnými výzvami. Vedúci členovia majú dosť povinností, preto je dobre vedieť, kde hľadať pomocnú ruku.

![Interview](/img/LSD-ride-small.jpg)
*zdroj: https://www.sportive.com/cycling-training/519709/can-training-with-lsd-improve-your- cycling*

  Dobrý dojem urobila už samotná príprava. Mailom bol rozposlaný dotazník, akú formu a ktoré témy účastníci najviac ocenia. Jednoznačne dominovala voľba interaktívneho
školenia. Je záživnejšie a ak si aktívne zapojený do diania, viac si toho zapamätáš. Túto myšlienku ďalej rozvinul kooperatívny režim, preto sa úlohy riešili v skupinách.
Celé to bolo nastavené tak, aby si mal možnosť spoznať a spolupracovať s čo najväčším počtom ľudí. Zúčastnilo sa niečo vyše 30 vedúcich členov. Zastúpenie mali tri kluby
z Bratislavy, ďalej tam bola Nitra, Žilina, Trenčín a samozrejme my košičania.  

  Školenie sa konalo v kaviarni neďaleko centra. Po privítaní nasledoval icebreaker, aby sme sa čo to o sebe dozvedeli. Nepredstavoval si sa sám, ale úlohou bolo nájsť
človeka ktorého nepoznáš. Dostali ste päť minút a potom si znova každý sadol na svoje miesto. Až na teba prišiel rad, povedal si svoje meno a klub. Zvyšok už porozprával
tvoj icebreaker parťák. Šikovne vymyslené, stále si vybavujem celý rozhovor s Marekom chystajúcim sa na Cestu hrdinov. Držím prsty chlape. Pekelných 770 km s medveďmi za
zadkom...už teraz si pre mňa hrdina 🤟.

![Interview](/img/dead-pool.jpg)
*zdroj: https://the-take.com/read/deadpool-full-script-20th-century-fox*

  Po predstavovačke prišiel čas na tvrdé jadro. Tým bola spleť prednášok a interaktívnych úloh. Priestor na prednášky nebol prehnane rozsiahly. Informačná časť síce
neobsahovala žiadne novátorské myšlienky búrajúce základy spoločnosti, ale aspoň sme sa vyhli prípadnému upaľovaniu. Dostali sme solídne info o štruktúre TM od koreňa až
po najmenšie výhonky na vrchole. Priznám sa, že som mal v tomto smere nedostatky, o ktorých pred prezidentom klubu radšej pomlčím(Miro dúfam, že to nečítaš). V každom
prípade som preto počas prednášky zablúdil pohľadom na ostatných, zistiť, ako sa primerane tváriť. Bolo vidieť, že majú vo veciach jasno. Spektrum výrazov bolo široké,
preto som to radšej zahral na istotu. Mierne priblbastý úsmev a občasné zdvihnutie obočia ešte nikdy nič nepokazilo. 🙃

![Interview](/img/man-with-awkward-smile-small.jpg)
*zdroj: https://burst.shopify.com/photos/man-with-awkward-smile*
    
  Prínosom bol pre mňa bodovací systém. Tieto informácie som prebehol pri vstupe do klubu, no odvtedy sa mierne vytratili takpovediac...do neznáma. Pred očami sa postupne
vynárali možnosti, ako posunúť klub vpred. Cez prestávku, ktorá po prednáške nasledovala bolo vidieť, že sa tento efekt dostavil aj u ďalších. Spontánne sa vytvárali
skupinky debatujúce o krokoch na najbližších stretnutiach. Priviedlo ma to k uvedomeniu, že to chce ešte niečo viac. Ako nové vedenie klubu potrebujeme vytvoriť dlhodobú
stratégiu pre čas, ktorý budeme klub viesť. Poeticky povedané, stratégiu ktorá nás povedie hmlou neistej budúcnosti, vo vodách dosiaľ neprebádaných. O tom si môžeme povedať
viac po najbližšej porade (ak to nebude internou informáciou nevhodnou pre zverejnenie 🫣). Druhá časť prednášok mala skôr motivačný charakter. Myslím, že namotivovaných nás
tam bolo dosť, no netreba hádzať flintu do žita, kúsok priestoru sa vždy nájde. Zaujala jedna prakticky ladená myšlienka, alebo... krátky návod? Ten tu však nebudem rozpisovať
(vieš ako...prezradenie Know how sa možno aj trestá. Dnes už človek nikdy nevie 😵).

  Interaktívna časť zožala úspech na celej čiare. Nápad rozdeliť účastníkov podľa toho, akú funkciu zastávajú bol perfektný. Jablká s jablkami, hrušky s hruškami. Vďaka tomu
všetci riešili úlohy šité na mieru podľa svojej funkcie. Život nás naučil (alebo naučí), že je dobré ak sa vyjadrí aj niekto iný. Daj do jednej miestnosti päť ľudí a nech ti
ju každý opíše. Ak podľa opisov vyhotovíš nákres, dostaneš päť rôznych obrazov. Nie vždy je tento fakt výhodou (napr. ak nie si ten kto určí, ktorý obraz je správny 😏), ale
v našom prípade to prinieslo zopár nových podnetov🥳. Už len sledovať, ako si jednotlivé kluby užívajú ich pretavenie do reality.

![Interview](img/dancing-party-small.jpg)

*Príspevkom Ti život obohatil : Chlapík od PR* 
