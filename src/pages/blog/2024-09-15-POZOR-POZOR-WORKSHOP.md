---
templateKey: blog-post
title: POZOR POZOR WORKSHOP PRE VEREJNOSŤ!!!!!!
date: 2024-09-15
featuredpost: false
featuredimage: /img/workshop-tabacka-poster.png
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 3 min)*

![Interview](/img/workshop-tabacka-poster.png)

# 08. 10. 2024 HLAS, KTORÝ INŠPIRUJE

Keby sa kultová československá rozprávka BYL JEDNOU JEDEN KRÁL točila dnes, v dobe soft skills, volala by sa SPäTNÁ VäZBA NAD
ZLATO. A Verich by Maruške nakladal, že spätnej väzby sú všade hory, veď sa len stačí opýtať hocakého hochštaplera.
A rovnako ako so soľou (ak nie viac), by sa borec sekol aj tento raz.  


![Interview](/img/byl-jednou-jeden-kral.jpg)


# 08. 10. 2024 HLAS, KTORÝ INŠPIRUJE

Začiatkom roka sme úspešne odštartovali SPEECHCRAFT, náš kurz s individuálnym prístupom (jesenný kurz začína v novembri).
Túto jeseň však ideme ešte ďalej. Pripravili sme workshop "HLAS, KTORÝ INŠPIRUJE". Projekt je zameraný na
kratučké vzdelávacie vstupy, obsahujúce instantné techniky...... prečo instantné?


![Interview](/img/cafe-girl.jpg)


Instantnú kávu nasypeš do šálky a zaleješ horúcou vodou. V tom momente je pripravená potešiť ťa svojou arómou a lahodnou
horkou chuťou. Instantná káva je kompromis. Na jednej strane chceš dokonalý zážitok. Práve upraženú kávu podávanú tmavou
rukou devy s anjelskou tvárou. Ešte vidíš na koberci stopy jej bosých nôh, mokrých od rannej rosy etiópskej vysočiny. Na
druhej strane... ju chceš rýchlo. S ešte "zalepenými očami", vo vyťahanom župane. A HLAVNE !!! Aby ťa "pixľa" vyšla do
šesť eúr. Instantná káva je niekde v strede. Inými slovami už spomenutý....... kompromis. 

# 08. 10. 2024 HLAS, KTORÝ INŠPIRUJE

Žiarovečka svieti a prišla inšpirácia. Prečo sa sústrediť len na ľudí, ktorí chcú vypilovať svoju "verbalitu" na level
"Poloboh" ? Kopa z nás chce len niečo, o kúsok lepšie ako teraz. Možno rozprávať viac k veci. Alebo naopak natiahnúť tých
päť viet, ktoré vypustíme z úst za deň. Na to nepotrebujeme absolvovať kurz, prelustrovať knihu, alebo stráviť tri soboty
pri webináry.


![Interview](/img/woman-having-brilliant-idea.jpg)


A tak sme vytvorili instantný workshop pre verejnosť (!!!!!!! PREMIÉRA, TAKŽE TENTOKRÁT VSTUP ZDARMA !!!!!!!) Tri ultra
jednoduché vzdelávačky s okamžite použiteľnými tipmi. A že to myslíme vážne, po každej vzdelávačke nasledujú improvizácie,
kde si hneď vyskúšaš, čo si sa práve dozvedel. Bude v priestore Fabric cafe v Tabačke 08. októbra 2024 o 18:10. 


# 08. 10. 2024 HLAS, KTORÝ INŠPIRUJE

![Interview](/img/mistake-girl.jpg)

Realita nám trošku zkostnatela. Už dlho počúvame o tom, ako nerobiť chyby. NESÚHLASÍME. Razíme cestu myšlienke, že chyby sú
nevyhnutná vec. Každý jeden, kto nestojí na mieste, ich musí robiť.  Ale povedzme si na rovinu.... bojíme sa ich. Sú
stigmatizované, sú nepríjemné. Cítime sa trápne dokonca aj vtedy, ak ich v našej prítomnosti urobí niekto iný. Aby strach zmizol,
potrebujeme pocit istoty... bezpečia. Preto v klube TM Košice využívame koncept bezpečného prostredia. Čo to znamená? Jednoduchá
vec: pravidelné stretnutia členov ---- 90 % času každého stretnutia venujeme praktickému tréningu ---- kvalitná, ľudsky podaná
spätná väzba.


![Interview](/img/gentleman.jpg)


*príspevkom Ti deň okorenil Chlapík od PR*
