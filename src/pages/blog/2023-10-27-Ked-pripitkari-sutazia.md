---
templateKey: blog-post
title: Keď prípitkári súťažia
date: 2023-10-27
featuredpost: false
featuredimage: /img/senior-man-training-with-ropes.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 3 min)*

# Kto, kde, s kým, kedy a prečo?

Nie je tomu tak dávno, čo prípitkári zorganizovali súťaž v čom inom, ako v rečnení. A nie je to tak zlý nápad, nahodiť k tomu
aj nejaké vyjadrenie na východe. Kto, kde, s kým, kedy a prečo? Info ktoré by si čakal pred konaním podujatia, nie týždeň po ňom
že? Ale niekto musí vyčnievať z radu. Dajme ale veci na správnu mieru a čo to si o tom povedzme. Celoslovenská súťaž v rečnení
pod záštitou Toastmasters sa konala 21 októbra v Trnave, vo fešácky vyšperkovanej Aule UCM. Témou súťaže boli humorné prejavy v
slovenskom a anglickom jazyku. My "košičania" nie sme vtipní ani v jednom z nich. Žartujem. Náš suchý  humor dostáva do úzkych nie
jedného anglického gentlemana. A ak nie, tak američana, rusa a slováka určite. Pravdou však ostáva, že pod náporom náhody, osudu a
životných pádov sme sa zúčastnili iba nesúťažne. Sám som v sebe nenašiel odvahu vytrhnúť pochodeň košických prípitkárov, rozraziť
brány Trnavy a s piesňou na perách rozpaliť ohňom spravodlivých tváre súťažiacich bratov a sestier. Tento ročník sme si skromne
vystačili s tlieskaním a pikantným keteringom. Kunkurencia bola ničivá. Niektoré mená dobili ako piedestál pripravených prejavov,
tak ten, pre víťazov improvizácií.

![Interview](/img/kolaz-1.png)
![Interview](/img/kolaz-2.png)

# A čo ešte?

Podujatia sa zúčastnilo okolo 30 ľudí (žiaľ, presne počítam len do 25). Aj tí, ktorí tu boli nesúťažne, si prišli na svoje. Hosťom
bol Peťo Magurský. Môžeš ho poznať ako šikovného moderátora, komentátora a tak ďalej. Jednoducho chlapík, ktorý vie čo s jazykom v
kade-akom prostredí a situácii. Priestor sme využili na plno. Z jeho rád a postupov sme vykresali divotvornú osličku (len pre istotu:
kameň na brúsenie kosy) hodnú kosy samotného prievozníka Chárona (alebo to bolo veslo, čo mal v ruke???). V každom prípade sú naše
jazyky ani britva. Trénovali sme prácu s hlasom, prispôsobenie štýlu prejavu rôznym udalostiam (ranné moderovanie v rádiu, či
komentovanie hokeja medzi Banskou Bystricou a Zvolenom). Slza sa derie do oka, že o workshope nepíšem detailnejšie, ale duševné
vlastníctvo je hold duševné vlastníctvo.

![Interview](/img/kolaz-3.png)

# Sláva víťazom, česť porazeným 

Keď už v ruke držal víťazný pohár aj prvý víťaz a myznúce jednohubky posledný porazený, prišiel čas opustiť bojisko a oddať sa bujarej
zábave. Miestom afterpárty bol podnik Tovariš. Členovia trnavského klubu sa pripojili po skromne, kvôli povinnostiam spojeným s Dňom
vínnych pivníc (nechám na fantázii čitateľa, čo si pod tým predstaví). Ktorí zotrvali, bavili sa rozprávaním, degustovaním, rozprávaním
o všetkom, gastronomickými pôžitkami, rozprávaním o ničom a potom ešte...rozprávaním. Klasickí prípitkári. Preberané veci boli až čarovne
zaujímavé a zábavné, ale o tom nemôžem. Vieš ako sa vraví: Čo sa stane v Trnave, ostane v Trnave :)

![Interview](/img/kolaz-4.png)

*príspevkom Ti deň obohatil Chlapík od PR
