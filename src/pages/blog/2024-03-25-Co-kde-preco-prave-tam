---
templateKey: blog-post
title: Čo, kde a prečo práve tam
date: 2024-03-25
featuredpost: false
featuredimage: /img/feedback-matters.jpg
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 7 min)*

# Neideme cez kopirák 
     
Robiť z ľudí komunikačné stroje je blbosť. Nie sme v call-centre. Ty, ja, tvoj sused, každý máme charakteristickú črtu viditeľnú v prejave.
Nemá zmiznúť pod nánosom instantných komunikačných techník. Tož podstata individuálneho prístupu. Vieš, že človeka rozoznáš na 80 metrov
podľa chôdze? Toto potrebujeme zachovať aj pri komunikácii. Na to využívame prvé prejavy. Aby som sa básnicky vyžil, poviem: <i>„hľadáme jeho
esenciu.“</i> Dvíhanie obočia, archaické výrazy, zasnený pohľad pri premýšľaní... . Tieto stopy nemajú byť vymazané, ale kultivované. Sú puncom
tvojej osobnosti. 

![Interview](/img/klon-prasa.jpg)

Na sledujem Youtube rozhovory so známymi osobnosťami a hľadám tieto znaky. Napríklad Jude Law ženy zaujme „chlapčenským šarmom“. Keď sa
zapozeráš, dokážeš kvantifikovať prvky, ktoré tento dojem vytvárajú. Napríklad. Keď počúva druhého, dvihne pri tom obočie a predkloní
hlavu smerom k nemu. Tento pohyb je však špecifický tým, že mierne pri ňom dvihne bradu. Výsledný efekt? Dvihnuté obočie, rovnako ako
„natiahnutie sa “ hlavou k tomu ktorý rozpráva, vyvoláva dojem prirodzeného záujmu. Zároveň dvihnutá brada pôsobí vyzývavo. Pridaj k
tomu úsmev a vzniká hravá vyzývavosť. Celé skombinuj a  máš recept na „chlapčenský šarm“. Podobné črty v neverbálnej komunikácii máme
všetci. V Speechcrafte im venujeme pozornosť, aby sme ich kultivovali správnym smerom a naučili dopĺňať ďalšími zložkami (gestá atď). 

# Svätá trojica prejavu

![Interview](/img/gods-eye.jpg)

Bohužiaľ, je to tak. Bez dobrej organizácie a štylistiky je to náročné. Nebavme sa len o verejnom prejave. Málo kto ho reálne potrebuje.
Na prstoch jednej ruky spočítaš svojich známych, ktorí sa vyjadrujú priamo a vecne. Naozaj. Spočítaj ich. Pri písaní textov a tréningu
prejavov vstrebávaš teóriu a zakomponuješ ju do prirodzenej komunikácie. Prejaví sa to pri debate v práci, aj večernom boji, čo bude
zajtra na obed. O tom je téma, pointa a účel. Kedy prikývnuť, kedy dať argument, alebo podtrhnúť pointu vhodným „príbehom“. Teoretické
východiská máme za sebou, makáme na ich bežnom aplikovaní.

# Masa spätnej väzby

![Interview](/img/zrkadlo.jpg)

Po troch stretnutiach doslova. Ako som už spomenul, od prvého prejavu evidujeme charakteristiku rečníka. A nie len tú dobrú. Pochodovanie
po javisku, ruky zopnuté ako na „márach“, gestá ala Tyranosaurus. Tieto stopy potrebujeme zrušiť. Dať konštruktívnu kritiku nie je jednoduché.
Nie je o tom, „poťapkať chlapíka po pleci a dodať, bolo to fajn.“ Sústreďme sa na konkrétne časti. Každá z nich vyvoláva v tom, kto počúva
konkrétny efekt. Preto si v spätnej väzbe vysvetľujeme napríklad, ako pôsobí účastníkova melodika reči. Kde sú miesta, ktoré potrebujú oživiť,
kde zvýšiť hlas, spomaliť tempo, alebo doslova šepkať. A prečo to vytvára efekt taký a taký. 

![Interview](/img/feedback.jpg)

Na rovinu. Konkrétna spätná väzba s vysvetlením prečo a ako, je hlavný dôvod, prečo to stojí za peniaze. Progres môžeš vidieť
na našich účastníkoch. Som zvedavý, koľkí pokračujú po Speechcrafte ako členovia klubu. Ale nepredbiehajme. Čaká nás posledné
stretnutie. V máji plánujeme ďalší turnus. Pre viac info nás kontaktuj cez mail, alebo FB. Kontakt nájdeš v hornej časti stránky.

![Interview](/img/gentleman.jpg)

*príspevkom Ti deň obzvláštnil Chlapík od PR*
    


