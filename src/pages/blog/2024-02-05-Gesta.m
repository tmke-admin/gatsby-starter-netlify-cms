---
templateKey: blog-post
title: GESTÁ!! gestá.... Gestá?
date: 2024-02-05
featuredpost: false
featuredimage: /
description: >-
tags:
  - Verejné vystupovanie
  - Rečníctvo
  - Osobná skúsenosť
---

*(čítanie na 5 min)*

# Minúta ticha

Venujme minútku ticha naším drahým zosnulým gestám. Takto môžeme zhrnúť prácu s dvoma z našich údov- rukami. Dobre dobre. Je tam pokrok.
Nevravím, že nie. Ale stále je to bieda. Nie sme v divadle, ale nikto mi z hlavy nevytrieska, že istý "divadelný facelift" by nám predsa
len bodol. Načo? Pre oživenie. Pre vtiahnutie, pre radosť, udržanie pozornosti a pre túúúúúú "prdel" ktorú to so sebou prináša. Naozaj.
Občas pri tréningu popustím uzdu zmyslu pre drámu a rozšafnými gestami sa rozhadzujem po celej predsieni (inde veľké zrkadlo nemám). A
má to zmysel.

![Interview](/)

# ...po odmlke znova na doskách

Mali sme dva prejavy. Ja a Juraj. Obaja po dlhej pauze od posledného výstupu. U mňa cca dva mesiace. Juraj... takmer rok. Kto bol
nervóznejší. Ale uhrali sme to na pohodu. Je to ako v posilke. Vynecháš dva tri mesiace a prvé tri týždne končíš, kde si pred tým začínal.
Juraj mal priblížiť svoje skúsenosti s mentoringom. Veľká pochvala. Rovnako ako rečníci na Speakathon-e pochopil dôležitosť príbehu. Na
ňom vystaval prejav, ako bol prvým mentorom jeho otec a naučil ho chytať raky do pasce. Celé to zaobalil do vtipného nadhľadu prirovnaním
kontextu k súčasnosti (dnes sa na to pozerá optikou ničenia biotopu. Nesúďme tohto ekologického ignoranta veľmi prísne, naozaj to bola
iná doba). Suma sumárum príjemné počúvanie, hodnotenie dostal, vie ako na tom je. Minúta ticha za Jurajove gestá bola, poďme ďalej. Pravdou
je, že pri písani píspevku ubehli skoro dva týždne od jeho prejavu a na raky si stále spomínam. Na tom vidíš, čo dokáže príbeh.



![Interview](/)

![Interview](/)

# ...pokračujeme

 Z iného súdka nám načal tému Vlado. Posťažoval sa, ako dlho obchádzal projekt, ale nakoniec sa pozviechal zo zeme a pripravil si prezentáciu o
komunikačnom štýle. Nie som si istý, či stihol všetko čo chcel, ale v každom prípade nám sú jasné dve veci. Nemá rád korporát. A pripravuje
podujatie mimo bubliny TM.

![Interview](/)

Po ňom nasledoval Samo. S vervou sa pustil do drsnej kritiky mediálne známeho a pomerne často diskutovaného psychológa J. Petersona. Pravdou je,
že mu do oka v skutku nepadol. Na paškál si vzal ako jeho knihu o 12 pravidlách pre život, tak názory odprezentované na Youtube. Poniektorých nás
zaskočil vyhraneným názorom aj na stálicu psychologického neba C. G. Junga. Koľko ľudí, toľko chutí, chodíme sem práve preto, aby sme sa prejavili.
A čo si budeme vravieť, vtom je Samo ako ryba vo vode.

![Interview](/)

# Polovica za nami

 František sa v projekte popasoval s vlastným komunikačným štýlom. Keď Ti v teste výjdu na prvom mieste tri štýly zo štyroch, nie je jednoduché to
ustáť. Poskladať z čriepkov mozaiku vlastnej osobnosti je beh na dlhú trať. Feri má prvé kilometre za sebou.........až čas ukáže, či trafil smer 😄

![Interview](/)

V poradí piatym rečníkom je Miro. Kladie otázku, ktorá nedá spať nejednému z nás: Sú tri hodiny dostatočnou rezervou stihnúť lietadlo v Paríži? Nedá
mi neukázať na fičúrsky kúsok rečníka. Využil finesu, o ktorej som sa dozvedel len nedávno. V prvej vete nám opísal výsek záverečnej scény jeho príbehu.
Bez akýchkoľvek súvislostí. Rečníci tento prvok používaju pre "navnadenie " poslucháča. Mozog totiž prahne po kauzalitách. Ak dostane časť informácie,
chce ho vložiť do kontextu. Preto naň poslušne čaká. A kontext nám Miro pomaly, kúsok po kúsku dávkoval.

![Interview](/)

Olívia vyžmýkala čas do poslednej sekundy, aby nám podala pravdivé svedectvo o číslach. 42 naozaj nie je odpoveďou na otázky života a smrti. Minimálne
u nej to je "na tuty" 71. Príbeh zo života s filmovým (nie najšťastnejším) koncom (no tie sa predávajú najlepšie 😉). Pre viac detailov dávame k
dispozícii (pre členov klubu) videozáznam stretnutia, odkaz nájdeš na Discorte.

![Interview](/)

# Typy pre teba

A teraz pár sľúbených postrehov. V prvom rade je na zázname jasne vidieť, že každý z rečníkov pochopil dôležitosť príbehu. Či už ide o osobné zážitky,
kritiku práce, alebo prezentáciu, všade sa dá vložiť príbeh. Nie je dôležité aby bol dlhý, ale aby vyplavil u poslucháča emóciu. Emotívne angažovaný
poslucháč rovná sa pozorný poslucháč. Je to veľká téma, ktorá si zaslúži samostatný príspevok (ak nie celú minisériu), no nie teraz.

Ďalšou do očí bijúcou záležitosťou je istý nešvar. Vidím ho na sebe i ostatných. Ako náhle držíme niečo v rukách (dosky, tehly, lopatu.... ovládač
projektora), naše gestá odchádzajú na večný odpočinok. Zo začiatku tieto predmety ponúkajú akúsi psychickú oporu, toto však máme úspešne za sebou.
Problém je, keď máme čosi v rukách preto, že to naozaj pri prezentácii (prejave) potrebujeme. K takej situácii dochádza málo, preto ju nemáme zvládnutú.

# Čerešnička na záver

Naozaj čerešničku. Náprava je jednoduchá a výsledný efekt obrovský. Takmer všetci zabúdame (ja zakaždým), že komunikácia s publikom začína nie
prvým slovom, ale v okamihu, kedy sa dostaneme do zorného poľa. Napríklad obyčajný mikrofón. Každý z nás sa sto percentne sústredí na jeho pripnutie
a pozerá pri tom do zeme, na mikrofón, všade len nie na publikum. Pri tom pohľad do publika je prvým krokom komunikácie. Je to akoby na prvej schôdzke
miesto očného kontaktu, pristúpime k stoličke a pár sekúnd si ju obzeráme, aby sme si sadli pohodlne. Konečne sedíme, úsmev a parádna vetička na úvod,
no prvý dojem je ... vieme kde. To isté platí o odchode z pódia. Často sme pri vracaní mikrofónu chrbtom k publiku, alebo odchádzame s pohľadom upreným
do zeme. Odporúčam pozrieť si tieto pasáže na zázname. Minimálne ja som to doteraz podceňoval. Sledovaním rečníckych vystúpení TED X mi to ale postupne
začalo dochádzať. Dodáva (uberá) to punc profesionality bez toho, aby sme vôbec otvorili ústa. Vieme akú úlohu zohráva vo vystúpení neverbálna komunikácia.

*príspevkom Ti deň okorenil Chlapík od PR*
