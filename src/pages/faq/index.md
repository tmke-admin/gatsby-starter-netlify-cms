---
templateKey: 'about-page'
path: /faq
title: Časté otázky
---

### Čo je to Toastmasters?
Toastmasters Košice patrí do [Toastmasters International](http://www.toastmasters.org/). Sme teda súčasťou medzinárodnej organizácie, ktorá má kluby po celom svete.

Misia nášho klubu: 
> „Poskytujeme podporné a pozitívne prostredie, v ktorom členom umožňujeme rozvinúť v sebe rečnícke a líderské zručnosti, čím získajú väčšie sebavedomie a osobnostne rastú.“

### Čo mi Toastmasters môže dať?
V klube Toastmasters vieš rásť na dvoch úrovniach: ako rečník a ako líder. 

**Nájdeš odpovede na nasledujúce otázky:**
- Ako si pripraviť prejav?
- Ako sa mám hýbať po pódiu?
- Čo s rukami pri prezentovaní? Ako sa mám tváriť?
- Ako mám pracovať s hlasom? Čo to vôbec znamená?
- Ako zaujať publikum a udržať si jeho pozornosť?
- Ako rozprávať presvedčivo?

**Okrem toho, že sa na pódiu naučíš vystupovať, Toastmasters je vhodné prostredie, kde si môžeš vyskúšať:**
- Viesť ľudí
- Organizovať stretnutia
- Rozhodovať
- Ako formulovať konštruktívnu spätnú väzbu a tiež ako ju prijímať
- A mnoho ďalšieho!

**POZOR! Vedľajšie účinky Toastmasters:**
- Zbavíš sa strachu z rozprávania pred ľuďmi
- Nadobudneš väčšiu sebaistotu
- Stretneš kopec zaujímavých a inšpiratívnych ľudí 
- Asertivita - zistíš, že sa vieš rázne ozvať a že sa nebojíš klásť otázky
- Schopnosť aktívne počúvať
- Nakopnutie kreativity
- Neoceniteľné skúsenosti do osobného a profesionálneho života

### Môžem sa na vás prísť pozrieť?
Každé stretnutie je otvorené pre hostí. Príď sa k nám pozrieť, si vítaný/á! 

Vstup je zdarma. Nemáš čo stratiť - zistíš, či je to niečo pre teba. Uvidíš, ako naše stretnutia fungujú, budeš mať možnosť vypočuť si pripravené prejavy našich členov a vyskúšať si aj krátky improvizovaný prejav. Ako hosť sa nemusíš zapájať, len ak budeš sám/sama chcieť.

### Kde sa stretávate?
Stretávame sa vo Verejnej knižnici Jána Bocatia v Košiciach na Hviezdoslavovej 1006/5. Po vstupe do knižnice choďte na prvé poschodie. Uvidíte aj cedule s nápisom Toastmasters.

### Ako často sa stretávate?
Stretnutia prebiehajú každý druhý týždeň. Časovo sú vymedzené približne na hodinu a trištvrte, od 17:15 do 19:00. Oficiálne stretnutia otvárame o 17:30.

Aktuálne info o pripravovaných stretnutiach nájdeš na našom [Facebooku](https://www.facebook.com/toastmasters.kosice).

### Ako sa stať členom?
Odpovede na členstvo ti poskytne náš viceprezident pre členstvo, Vlado. Spojíš sa s ním cez náš [klubový email](mailto:klub@toastmasterskosice.sk).

V prípade ďalších otázok nás kontaktuj na adrese [klub@toastmasterskosice.sk](mailto:klub@toastmasterskosice.sk).
