---
templateKey: 'about-page'
path: /faq
title: Časté otázky
---

### Čo je to Toastmasters?
Sme súčasťou medzinárodnej organizácie [Toastmasters International](http://www.toastmasters.org/). V Toastmasters kladieme dôraz na
praktické znalosti a riešenia reálnych problémov. Poskytujeme priestor na precvičovanie a aplikáciu rečníckych a líderských zručností.
Každý prejav, spätná väzba či improvizačná úloha, sú navrhnuté s cieľom posúvať členov ďalej. 


### Čo ti Toastmasters môže dať?
Všetko pre tréning tvojich "mäkkých zručností" - priestor, publikum, montorov, skriptá... a v prípade dlhodobého záujmu aj možnosť pridať sa k vedeniu klubu.

**Prejdeme si ako**
  pripraviť prejav
  sa hýbať po pódiu
  zvládnuť mimiku a gestá
  mám pracovať s hlasom... čo to vôbec znamená
  zaujať a udržiavať pozornosť

**Okrem vystupovania na verejnosti, si vToastmasters môžeš vyskúšať:**
  viesť ľudí
  organizovať stretnutia
  rozhodovať o napredovaní klubu
  formulovať konštruktívnu spätnú väzbu aj jej prijatie

**POZOR! Vedľajšie účinky Toastmasters:**
- Zbavíš sa strachu z rozprávania pred ľuďmi
- Nadobudneš väčšiu sebaistotu
- Stretneš kopec zaujímavých a inšpiratívnych ľudí 
- Asertivita - zistíš, že sa vieš rázne ozvať a že sa nebojíš klásť otázky
- Schopnosť aktívne počúvať
- Nakopnutie kreativity
- Neoceniteľné skúsenosti do osobného a profesionálneho života

### Môžem sa na vás prísť pozrieť?
Každé stretnutie je otvorené pre hostí. Príď sa k nám pozrieť, si vítaný/á! 

Vstup je zdarma. Nemáš čo stratiť - zistíš, či je to niečo pre teba. Uvidíš, ako naše stretnutia fungujú, budeš mať možnosť vypočuť si pripravené prejavy našich členov a vyskúšať si aj krátky improvizovaný prejav. Ako hosť sa nemusíš zapájať, len ak budeš sám/sama chcieť.

### Kde sa stretávate?
Stretávame sa vo Verejnej knižnici Jána Bocatia v Košiciach na Hviezdoslavovej 1006/5. Po vstupe do knižnice choďte na prvé poschodie. Uvidíte aj cedule s nápisom Toastmasters.

### Ako často sa stretávate?
Stretnutia prebiehajú každý druhý týždeň. Časovo sú vymedzené približne na hodinu a pol, od 17:30 do 19:00. Oficiálne stretnutia otvárame o 17:30.

Aktuálne info o pripravovaných stretnutiach nájdeš tu na našom webe, ale aj na našom [Facebooku](https://www.facebook.com/toastmasters.kosice).

### Ako sa stať členom?
Odpovede na členstvo ti poskytne náš viceprezident pre členstvo, Lukáš. Spojíš sa s ním cez náš [klubový email](mailto:klub@toastmasterskosice.sk).

V prípade ďalších otázok nás kontaktuj na adrese [klub@toastmasterskosice.sk](mailto:klub@toastmasterskosice.sk).
