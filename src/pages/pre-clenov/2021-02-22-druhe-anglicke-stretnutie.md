---
templateKey: announcement
title: Druhé anglické stretnutie
date: 2021-02-22
featuredpost: true
featuredimage: /img/old_books.jpg
description: >-
  Ako budú vyzerať stretnutia klubu v najbližších mesiacoch a čo sa mení z pohľadu vzdelávania?
tags:
  - Novinky v klube
  - Vzdelávanie
  - VPE
---
![Vzdelanie](/img/old_books.jpg)

Ahojte,
okolo druhého anglického stretnutia klubu vzniklo viacero nejasností. Dovoľte mi ich v tomto krátkom ozname vyjasniť.

V prvom rade sa chcem ospravedlniť, ak ste vnímali informovanosť k tomuto stretnutiu ako nedostatočnú. Zapracujeme na tom, aby sa naša komunikácia v budúcnosti zlepšila.

Druhé anglické stretnutie malo byť pôvodne dnes, t.j. 22.2.2021, avšak rozhodli sme sa ho presunúť. Dnes oslavujeme dvesté stretnutie a chceli sme, aby bolo čo najviac uvoľnené a prístupné bývalým členom. Nechceme pri takejto udalosti komplikovať veci jazykovou bariérou.

Stretnutie sa uskutoční v náhradnom termíne, **8.3.2021**. Moderovať budem ja. Aktuálne sú voľné oba sloty na prejavy v angličtine. Pokiaľ máte záujem, podajte si žiadosť. Schvaľovať budem prístupom "Kto prv príde, ten prv melie."

Mierne som prehodnotil aj rotáciu moderátorov. Tým, že od apríla budeme fungovať raz za dva týždne, aby moderátor stihol zapracovať spätnú väzbu, nechám ho moderovať dve stretnutia za sebou (aktuálne moderujeme tiež s odstupom dvoch týždňov a striedame sa s niekým iným). Ohľadom konkrétnych termínov vás budem oslovovať individuálne.

Vďaka,

*Vlado Záhradník, VPE*